# -*- mode: mandoku-view; -*-
#+TITLE: 皇極經世觀物外篇衍義
#+DATE: 2015-08-24 23:11:38.521470
#+PROPERTY: ID KR3g0007
#+PROPERTY: BASEEDITION WYG    
#+PROPERTY: JUAN 提要
<pb:KR3g0007_WYG_000-1a>¶
欽定四庫全書　　　　　子部七¶
　提要¶
　　皇極經世觀物外篇衍義　術數類一(數學之屬/)¶
　　　　(臣/)等謹案皇極經世觀物外篇衍義九卷宋¶
　　　　張行成撰是書専明皇極經世外篇之義亦¶
　　　　所進七易之一也皇極經世内篇前四卷推¶
　　　　元㑹運世之序後四卷辨聲音律吕之㣲外¶
　　　　篇則比物引類以發揮其藴奥行成以内篇¶
<pb:KR3g0007_WYG_000-1b>¶
　　　　理深而數畧外篇數詳而理顯學先天者當¶
　　　　自外篇始因補缺正誤使其文以類相従而¶
　　　　推繹其㫖以成是篇上三篇皆言數中三篇¶
　　　　皆言象下三篇皆言理葢行成以意更定非¶
　　　　復舊第然自明以來刻本率以外篇居前題¶
　　　　為内篇未免舛互失序賴行成此本尚可正¶
　　　　俗刻之訛且原書由雜纂而成本無義例行¶
　　　　成區分排比使端緒易尋亦頗有條理雖乾¶
<pb:KR3g0007_WYG_000-2a>¶
　　　　坤闔闢變化無窮行成依據舊圖循文生義¶
　　　　于造化自然之妙未必能窺至于邵氏一家¶
　　　　之學則可謂心知其意矣魏了翁嘗稱其能¶
　　　　得易數之詳而書不盡傳則宋代已不免散¶
　　　　佚朱彞尊經義考但載皇極經世索隱而不¶
　　　　及此書則沈湮已乆惟永樂大典所載尚為¶
　　　　完本今據原目仍釐為九卷著于録乾隆四¶
　　　　十六年七月恭校上¶
<pb:KR3g0007_WYG_000-2b>¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
#+PROPERTY: JUAN 原序
<pb:KR3g0007_WYG_000-3a>¶
原序¶
康節先生觀物有内外篇内篇先生所著也外篇門人¶
所記先生之言也内篇理深而數畧外篇數詳而理顯¶
學先天者當自外篇始外篇行于世乆矣闕數者三節¶
脫誤者百餘字今補其闕而正其脫誤分數象理類相¶
從為九卷輙衍其義以俟同志者擇焉蜀臨卭張行成¶
序¶
